คำกล่าวของ พ.ต.ท. ทักษิณ ชินวัตร นายกรัฐมนตรี

ในโอกาสเป็นประธานในพิธีเปิดอาคาร 100 ปี โรงพยาบาลโอเวอร์บรุ๊ค

ณ โรงพยาบาลโอเวอร์บรุ๊ค อำเภอเมือง จังหวัดเชียงราย

เมื่อวันเสาร์ที่ 2 กุมภาพันธ์ 2545  เวลา 10.20 น.

-----------------------------------

                                ท่านประธานสภาคริสตจักร ท่านเลขาสภาคริสตจักรแห่งประเทศไทย ท่านผู้อำนวยการ       โรงพยาบาลโอเวอร์บรุ๊ค ท่านผู้ว่าราชการจังหวัดเชียงราย ท่านสมาชิกวุฒิสภา และท่านสมาชิกสภาผู้แทนราษฎร เพื่อนข้าราชการ ท่านผู้มีเกียรติที่เคารพรักทุกท่าน

                                ผมรู้สึกยินดีและเป็นเกียรติอย่างยิ่ง ที่ได้มาเป็นประธานในการเปิดอาคารหมอกำพลให้กับ    โรงพยาบาลโอเวอร์บรุ๊ค และเฉลิมฉลองครบ 100 ปี ของโรงพยาบาลในวันนี้

                                ผมได้ฟังรายงานจากท่านเลขาสภาคริสตจักร และท่านประธานโรงพยาบาลแล้ว ผมมีความ    ชื่นชมต่อการเสียสละของบรรพบุรุษของผู้ที่เป็นผู้สอนศาสนา มิชชั่นนารี ท่านผู้มีจิตกุศลทั้งทางด้านคริสตจักร และทางด้านของพี่น้องชาวเชียงราย โดยเฉพาะอย่างยิ่ง ประวัติของคุณหมอกำพลแล้ว ผมยิ่งมีความภูมิใจที่ได้มามีส่วนในการเปิดอาคารและเฉลิมฉลองความสำเร็จของโรงพยาบาลแห่งนี้ เพราะว่า สังคมนั้นคงจะมีความเข้มแข็ง และสงบสุขไม่ได้ ถ้าหากผู้ที่อยู่ในสังคมขาดเมตตาธรรม วันนี้ สิ่งที่ท่านทั้งหลายได้ทราบแล้ว คงเห็นความมีจิตใจเป็นเมตตาธรรมของคุณหมอกำพล ที่ได้ทุ่มเทพัฒนาโรงพยาบาลนี้ ซึ่งก็ไม่ได้เป็นโรงพยาบาลส่วนตัวของท่าน   เป็นโรงพยาบาลที่เป็นสาธารณประโยชน์ให้กับพี่น้องประชาชนจังหวัดเชียงรายและจังหวัดใกล้เคียงตามเจตนารมณ์ของผู้ก่อตั้งโรงพยาบาล

                                วันนี้ เวลา 100 ปี โรงพยาบาลนี้ได้รับใช้พี่น้องจังหวัดเชียงรายและจังหวัดใกล้เคียง            มาโดยตลอด แน่นอนว่าได้ทำให้ชีวิตของคนเหล่านี้ยืนยาว ได้รักษาชีวิตของคนที่อยู่แถบนี้เป็นจำนวนมากมาย และยิ่งไปกว่านั้นได้ทราบถึงกิจกรรมที่ทำร่วมกัน ทั้งทางด้านของพระสงฆ์ ทางด้านพุทธศาสนา ก็ยิ่งแสดงให้เห็นว่า วันนี้ ศาสนาเป็นเพียงแต่แนวทางที่จะสร้างคุณความดี ที่จะสร้างเมตตาธรรมที่มีต่อสังคม ไม่ว่าทุกศาสนาก็มี    เป้าหมายเดียวกัน แต่อาจจะมีวิธีและความเชื่อที่ต่างกัน แต่ในสุดท้ายแล้วคือทุกศาสนาจะกลับมาสู่ความผาสุก   ของประชาชนโดยทั่วไป

                                สิ่งที่เกิดขึ้นในโรงพยาบาลนี้ คงเป็นตัวอย่างที่ดีของพี่น้องชาวจังหวัดเชียงราย และคงเป็นสิ่งที่   พี่น้องชาวจังหวัดเชียงรายต้องช่วยกันที่จะรักษาให้โรงพยาบาลนี้ ซึ่งกลายเป็นโรงพยาบาลของคนจังหวัดเชียงราย  ที่จะต้องใช้ประโยชน์ให้เกิดประโยชน์สูงสุด เพื่อลูกหลาน และคนรุ่นหลังในอนาคต

                                ผมได้ทราบว่ามาจนถึงปัจจุบัน ผู้อำนวยการคนปัจจุบัน คือคุณหมอปลื้มได้ทุ่มเทที่จะเจริญ  รอยตามคุณหมอรุ่นก่อนๆ ที่ได้ทุ่มเทและได้รักษาโรงพยาบาลนี้ให้มีการพัฒนาอย่างต่อเนื่อง มีคุณภาพที่ดี      และมีการบริการประชาชนที่ดี วันนี้ผมจึงมีความรู้สึกภูมิใจและปลื้มใจที่ได้มามีส่วน

                                ก่อนอื่นผมต้องขออภัยที่วันนี้มาช้าไป เพราะเมื่อคืนลงเครื่องมาประมาณเวลา 03.00 น. กว่าจะนอนประมาณ 04.00 น. แล้วต้องตื่นมาประมาณ 07.00 น. เพื่ออาบน้ำแต่งตัวมาพูดที่วิทยุประมาณ 08.00 น. แล้วไปเปิดงานไม้ดอกไม้ประดับที่จังหวัดเชียงใหม่ ซึ่งกว่าจะออกมาได้ก็ช้าไป จึงทำให้ท่านทั้งหลายที่มาอยู่ที่นี่ต้องเสียเวลารอ ต้องขออภัยด้วย แต่ต้องเรียนว่ามาด้วยใจและเต็มใจอยากจะมา โดยเฉพาะอย่างยิ่ง ได้มาเยี่ยมพี่น้องชาวภาคเหนือยิ่งอยากมา

                                ในวันที่ 19 กุมภาพันธ์ 2545 ผมจะนำท่านนายกรัฐมนตรีประเทศสิงคโปร์ ซึ่งเป็นแขกของ    รัฐบาล และอยากจะมาคุยกับผมเรื่องของยุทธศาสตร์ของอาเซียนและเอเชียที่เราควรจะต้องร่วมมือร่วมใจกัน   อย่างไร เพื่อให้เกิดความเข้มแข็งในภูมิภาคนี้ และอยากจะมาตีกอล์ฟทางภาคเหนือเพราะบ้านเขาไม่มีภูเขาอย่างเรา อยากจะมาอยู่ในบรรยากาศอย่างนี้ผมจึงเลือกพามาจังหวัดเชียงราย หลังจากเข้าเฝ้าพระบาทสมเด็จพระเจ้าอยู่หัวที่หัวหิน จังหวัดประจวบคีรีขันธ์ ในวันที่ 19 กุมภาพันธ์แล้ว ผมจะบินมาที่นี่เลย มารับประทานอาหารเย็นที่นี่    พอเช้าก็ตีกอล์ฟ และจะพากลับไป

                                ผมจะมีการนำผู้นำประเทศต่างๆ ให้มาเที่ยวเมืองไทย นอกจากกรุงเทพฯ หลายๆ จุด เพราะว่าสิ่งที่สำคัญคือการท่องเที่ยว ซึ่งนอกจากความสัมพันธ์แล้ว การท่องเที่ยวเป็นสิ่งที่เราจะต้อง promote ให้มากขึ้น และจากนี้ไปผมจะต้องไปพูดเรื่อง “การรวมพลังแผ่นดิน เพื่อการท่องเที่ยว” ต่อ แล้วจะไปชมโครงการที่ดอยตุง วันนี้ ผมจะอยู่ที่จังหวัดเชียงรายจนถึงเย็น

                                ผมขออีกครั้งหนึ่งว่า ในวาระครบรอบ 100 ปี ของโรงพยาบาลโอเวอร์บรุ๊ค และการเปิดอาคารหมอกำพลนี้ ผมต้องขอแสดงความยินดีกับผู้ที่เกี่ยวข้องกับโรงพยาบาลด้วยความจริงใจ และขออวยพรให้      การดำเนินงานของโรงพยาบาลโอเวอร์บรุ๊คมีความเจริญก้าวหน้ายิ่งๆ ขึ้นไป และขอให้กรรมการอำนวยการ             สภาคริสตจักรแห่งประเทศ กรรมการอำนวยการโรงพยาบาลโอเวอร์บรุ๊ค ตลอดจนคณะผู้บริหาร พนักงานของ  โรงพยาบาลและผู้มีเกียรติทุกท่าน จงประสบแต่ความสุข ความเจริญ โดยทั่วกัน บัดนี้ ได้เวลาอันสมควรแล้ว      ผมขอเปิดอาคารหมอกำพล และการฉลองครบรอบ 100 ปี โรงพยาบาลโอเวอร์บรุ๊ค ณ บัดนี้ ขอบคุณครับ

-------------------------------------

ฝ่ายประชาสัมพันธ์และเผยแพร่ สำนักโฆษก

อภิญญา ตันติรังสี /ถอดเทป/พิมพ์

ดวงฤดี รัตนโอฬาร /ตรวจคำกล่าวของ พ.ต.ท. ทักษิณ ชินวัตร นายกรัฐมนตรี

ในโอกาสเป็นประธานในพิธีเปิดอาคาร 100 ปี โรงพยาบาลโอเวอร์บรุ๊ค

ณ โรงพยาบาลโอเวอร์บรุ๊ค อำเภอเมือง จังหวัดเชียงราย

เมื่อวันเสาร์ที่ 2 กุมภาพันธ์ 2545  เวลา 10.20 น.

-----------------------------------

                                ท่านประธานสภาคริสตจักร ท่านเลขาสภาคริสตจักรแห่งประเทศไทย ท่านผู้อำนวยการ       โรงพยาบาลโอเวอร์บรุ๊ค ท่านผู้ว่าราชการจังหวัดเชียงราย ท่านสมาชิกวุฒิสภา และท่านสมาชิกสภาผู้แทนราษฎร เพื่อนข้าราชการ ท่านผู้มีเกียรติที่เคารพรักทุกท่าน

                                ผมรู้สึกยินดีและเป็นเกียรติอย่างยิ่ง ที่ได้มาเป็นประธานในการเปิดอาคารหมอกำพลให้กับ    โรงพยาบาลโอเวอร์บรุ๊ค และเฉลิมฉลองครบ 100 ปี ของโรงพยาบาลในวันนี้

                                ผมได้ฟังรายงานจากท่านเลขาสภาคริสตจักร และท่านประธานโรงพยาบาลแล้ว ผมมีความ    ชื่นชมต่อการเสียสละของบรรพบุรุษของผู้ที่เป็นผู้สอนศาสนา มิชชั่นนารี ท่านผู้มีจิตกุศลทั้งทางด้านคริสตจักร และทางด้านของพี่น้องชาวเชียงราย โดยเฉพาะอย่างยิ่ง ประวัติของคุณหมอกำพลแล้ว ผมยิ่งมีความภูมิใจที่ได้มามีส่วนในการเปิดอาคารและเฉลิมฉลองความสำเร็จของโรงพยาบาลแห่งนี้ เพราะว่า สังคมนั้นคงจะมีความเข้มแข็ง และสงบสุขไม่ได้ ถ้าหากผู้ที่อยู่ในสังคมขาดเมตตาธรรม วันนี้ สิ่งที่ท่านทั้งหลายได้ทราบแล้ว คงเห็นความมีจิตใจเป็นเมตตาธรรมของคุณหมอกำพล ที่ได้ทุ่มเทพัฒนาโรงพยาบาลนี้ ซึ่งก็ไม่ได้เป็นโรงพยาบาลส่วนตัวของท่าน   เป็นโรงพยาบาลที่เป็นสาธารณประโยชน์ให้กับพี่น้องประชาชนจังหวัดเชียงรายและจังหวัดใกล้เคียงตามเจตนารมณ์ของผู้ก่อตั้งโรงพยาบาล

                                วันนี้ เวลา 100 ปี โรงพยาบาลนี้ได้รับใช้พี่น้องจังหวัดเชียงรายและจังหวัดใกล้เคียง            มาโดยตลอด แน่นอนว่าได้ทำให้ชีวิตของคนเหล่านี้ยืนยาว ได้รักษาชีวิตของคนที่อยู่แถบนี้เป็นจำนวนมากมาย และยิ่งไปกว่านั้นได้ทราบถึงกิจกรรมที่ทำร่วมกัน ทั้งทางด้านของพระสงฆ์ ทางด้านพุทธศาสนา ก็ยิ่งแสดงให้เห็นว่า วันนี้ ศาสนาเป็นเพียงแต่แนวทางที่จะสร้างคุณความดี ที่จะสร้างเมตตาธรรมที่มีต่อสังคม ไม่ว่าทุกศาสนาก็มี    เป้าหมายเดียวกัน แต่อาจจะมีวิธีและความเชื่อที่ต่างกัน แต่ในสุดท้ายแล้วคือทุกศาสนาจะกลับมาสู่ความผาสุก   ของประชาชนโดยทั่วไป

                                สิ่งที่เกิดขึ้นในโรงพยาบาลนี้ คงเป็นตัวอย่างที่ดีของพี่น้องชาวจังหวัดเชียงราย และคงเป็นสิ่งที่   พี่น้องชาวจังหวัดเชียงรายต้องช่วยกันที่จะรักษาให้โรงพยาบาลนี้ ซึ่งกลายเป็นโรงพยาบาลของคนจังหวัดเชียงราย  ที่จะต้องใช้ประโยชน์ให้เกิดประโยชน์สูงสุด เพื่อลูกหลาน และคนรุ่นหลังในอนาคต

                                ผมได้ทราบว่ามาจนถึงปัจจุบัน ผู้อำนวยการคนปัจจุบัน คือคุณหมอปลื้มได้ทุ่มเทที่จะเจริญ  รอยตามคุณหมอรุ่นก่อนๆ ที่ได้ทุ่มเทและได้รักษาโรงพยาบาลนี้ให้มีการพัฒนาอย่างต่อเนื่อง มีคุณภาพที่ดี      และมีการบริการประชาชนที่ดี วันนี้ผมจึงมีความรู้สึกภูมิใจและปลื้มใจที่ได้มามีส่วน

                                ก่อนอื่นผมต้องขออภัยที่วันนี้มาช้าไป เพราะเมื่อคืนลงเครื่องมาประมาณเวลา 03.00 น. กว่าจะนอนประมาณ 04.00 น. แล้วต้องตื่นมาประมาณ 07.00 น. เพื่ออาบน้ำแต่งตัวมาพูดที่วิทยุประมาณ 08.00 น. แล้วไปเปิดงานไม้ดอกไม้ประดับที่จังหวัดเชียงใหม่ ซึ่งกว่าจะออกมาได้ก็ช้าไป จึงทำให้ท่านทั้งหลายที่มาอยู่ที่นี่ต้องเสียเวลารอ ต้องขออภัยด้วย แต่ต้องเรียนว่ามาด้วยใจและเต็มใจอยากจะมา โดยเฉพาะอย่างยิ่ง ได้มาเยี่ยมพี่น้องชาวภาคเหนือยิ่งอยากมา

                                ในวันที่ 19 กุมภาพันธ์ 2545 ผมจะนำท่านนายกรัฐมนตรีประเทศสิงคโปร์ ซึ่งเป็นแขกของ    รัฐบาล และอยากจะมาคุยกับผมเรื่องของยุทธศาสตร์ของอาเซียนและเอเชียที่เราควรจะต้องร่วมมือร่วมใจกัน   อย่างไร เพื่อให้เกิดความเข้มแข็งในภูมิภาคนี้ และอยากจะมาตีกอล์ฟทางภาคเหนือเพราะบ้านเขาไม่มีภูเขาอย่างเรา อยากจะมาอยู่ในบรรยากาศอย่างนี้ผมจึงเลือกพามาจังหวัดเชียงราย หลังจากเข้าเฝ้าพระบาทสมเด็จพระเจ้าอยู่หัวที่หัวหิน จังหวัดประจวบคีรีขันธ์ ในวันที่ 19 กุมภาพันธ์แล้ว ผมจะบินมาที่นี่เลย มารับประทานอาหารเย็นที่นี่    พอเช้าก็ตีกอล์ฟ และจะพากลับไป

                                ผมจะมีการนำผู้นำประเทศต่างๆ ให้มาเที่ยวเมืองไทย นอกจากกรุงเทพฯ หลายๆ จุด เพราะว่าสิ่งที่สำคัญคือการท่องเที่ยว ซึ่งนอกจากความสัมพันธ์แล้ว การท่องเที่ยวเป็นสิ่งที่เราจะต้อง promote ให้มากขึ้น และจากนี้ไปผมจะต้องไปพูดเรื่อง “การรวมพลังแผ่นดิน เพื่อการท่องเที่ยว” ต่อ แล้วจะไปชมโครงการที่ดอยตุง วันนี้ ผมจะอยู่ที่จังหวัดเชียงรายจนถึงเย็น

                                ผมขออีกครั้งหนึ่งว่า ในวาระครบรอบ 100 ปี ของโรงพยาบาลโอเวอร์บรุ๊ค และการเปิดอาคารหมอกำพลนี้ ผมต้องขอแสดงความยินดีกับผู้ที่เกี่ยวข้องกับโรงพยาบาลด้วยความจริงใจ และขออวยพรให้      การดำเนินงานของโรงพยาบาลโอเวอร์บรุ๊คมีความเจริญก้าวหน้ายิ่งๆ ขึ้นไป และขอให้กรรมการอำนวยการ             สภาคริสตจักรแห่งประเทศ กรรมการอำนวยการโรงพยาบาลโอเวอร์บรุ๊ค ตลอดจนคณะผู้บริหาร พนักงานของ  โรงพยาบาลและผู้มีเกียรติทุกท่าน จงประสบแต่ความสุข ความเจริญ โดยทั่วกัน บัดนี้ ได้เวลาอันสมควรแล้ว      ผมขอเปิดอาคารหมอกำพล และการฉลองครบรอบ 100 ปี โรงพยาบาลโอเวอร์บรุ๊ค ณ บัดนี้ ขอบคุณครับ

-------------------------------------

ฝ่ายประชาสัมพันธ์และเผยแพร่ สำนักโฆษก

อภิญญา ตันติรังสี /ถอดเทป/พิมพ์

ดวงฤดี รัตนโอฬาร /ตรวจ