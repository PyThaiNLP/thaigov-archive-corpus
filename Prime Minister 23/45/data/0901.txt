คำกล่าว
พันตำรวจโท ทักษิณ  ชินวัตร นายกรัฐมนตรี

โอกาสบรรยายพิเศษแก่นักศึกษาสถาบันพระปกเกล้า รุ่นที่ 5

ในหัวข้อเรื่อง “ยุทธศาสตร์การพัฒนาประเทศไทยในกระแสโลกาภิวัตน์”

ณ สถาบันพระปกเกล้า อาคารศูนย์พัฒนา ชั้น 5

สถาบันข้าราชการพลเรือน  จังหวัดนนทบุรี

วันพุธที่  9  มกราคม  2545 เวลา 10.00 น.

 

-----------------

 

เลขาธิการสถาบันพระปกเกล้า ผู้บริหาร นักศึกษาของสถาบันพระปกเกล้า

และผู้มีเกียรติ

ที่เคารพรักทุกคน

 

                วันนี้ผมรู้สึกยินดีและเป็นเกียรติที่ได้มาบรรยายในหลักสูตรของสถาบันพระปกเกล้ารุ่นนี้ เกี่ยวกับเรื่องยุทธศาตร์พัฒนาประเทศไทยในกระแสโลกาภิวัตน์  ซึ่งผมเคยมาบรรยายเมื่อก่อนเป็นห้องเล็กๆ แต่วันนี้นักศึกษามากขึ้นหรือว่าอาจจะเป็นเพราะผมเป็นนายกรัฐมนตรีก็เลยทำให้มีคนมาฟังกันมากขึ้น  โดยเฉพาะอย่างยิ่งท่านอดีตรองนายกฯ ก็มานั่งฟัง   ผมคงจะบรรยายเชิงเล่าเพื่อที่ท่านทั้งหลายที่อยู่ในแวดวงการเมืองส่วนใหญ่ในแวดวงธุรกิจเป็นส่วนใหญ่ จะได้ลองเอาไปคิดดูว่าสิ่งที่เกิดขึ้นในโลกกับในบ้านเราความเห็น ความคิดของผมตรงกับท่านหรือไม่  ท่านอาจจะถามก็ได้หลังจากที่ผมพูดแล้ว ผมจะลองพูดสัก 40 นาทีโดยประมาณแล้วก็ให้ท่านถาม   เว้นแต่ว่าพูดไปพูดมาเกิดยาวก็แล้วแต่ที่ทางสถาบันจะให้เวลาในการถามสักแค่ไหน ผมสามารถนั่งให้ท่านถามได้สักครึ่งชั่วโมงหรือแล้วแต่เวลาของสถาบันวันนี้ก่อนที่เราจะพูดเรื่องหัวข้อ

                ผมอยากจะบอกความหมายของโลกาภิวัตน์ ในความรู้สึกของคนว่ารู้สึกอย่างไร ความจริงก็คือการที่โลกเราเป็นโลกที่ไร้พรมแดนขึ้นมาในโลกยุคใหม่เป็นโลกที่เขาเรียกว่า Borderless World (โลกไร้พรมแดน) ในข้างหน้านี่   ท่านมองจินตนาการเห็นเลยว่า เกิดการที่เขาเรียกว่า Free Flow คือการไหลเวียนของพวกสินค้า พวกเงิน คน ยังคล่องตัวขึ้น  ในอนาคตข้างหน้ากรมศุลกากรนี่แทบจะเก็บภาษีไม่ได้เลย เพราะเราพูดกันในเรื่อง Free Trade (การค้าเสรี) เพราะฉะนั้นถามว่าแต่ละประเทศเขาจะไปเก็บภาษีตรงไหนก็เก็บภาษีในประเทศ ภาษีบริโภค ภาษีสรรพสามิต ภาษีสรรพากร corporate tax, Personal incom tax แล้วก็รายได้ที่เป็น Currency (เงินตรา) ต่างประเทศต่อไปจะเริ่ม Balance (สมดุลย์) กันระหว่างการส่งออกกับการนำเข้ามากขึ้นเรื่อยๆ เมื่อสมดุลย์กันรายได้ที่จะเป็น Foreign Currency (เงินตราต่างประเทศ)  ที่จะเอาไปใช้หนี้ก็คือเรื่องของการท่องเที่ยว ก็จะมีความสำคัญมากขึ้น นี่คือสิ่งที่กำลังเป็นแนวโน้มของการเปลี่ยนแปลงที่ออกมาในแนวนี้มากขึ้นเรื่อยๆ  เราจะได้ยินคำว่า   Market Force คือใช้กลไกตลาดเป็นตัวบังคับให้ทุกสิ่งทุกอย่างเดินไปและตัวที่ทำให้โลกาภิวัตน์มีความหมายมากขึ้น  มีความรวดเร็ว มีความเปลี่ยนแปลงมากขึ้นก็คือในเรื่องของคอมพิวเตอร์และการสื่อสาร  (Computer and Communication)  หรือ IT technology  (เทคโนโลยีสารสนเทศ)  หรือ  ICT นั่นเอง เป็นเทคโนโลยีที่ทำให้ทุกอย่างเชื่อมโยงกันได้รวดเร็วมาก เรื่องของ Fast Capital Flow ส่วนหนึ่งที่เกิดขึ้นก็เกิดจากเรื่องของหลังจากที่กฏกติกาของแต่ละประเทศเริ่มหายไปเริ่มเปิดเสรีมากขึ้น แต่ด้วย เทคโนโลยีทำให้การ Flow (ไหลเวียน) ของทุกสิ่งทุกอย่างรวดเร็วขึ้นมากเพราะฉะนั้นบางคนปรับตัวไม่ทันตั้งรับไม่ทันก็เจอปัญหาเหมือนที่เราเจอมา  เพราะเราไม่รู้ว่าอะไรกำลังจะเกิดขึ้นไม่ได้มองไว้ล่วงหน้าทุกวันก็คอยนั่งตอบคำถามกันเอง ซักกันเอง ถามสื่อมวลชน ถามอะไรตั้งรับกันทั้งวันไม่ได้รุก  ไม่ได้มองว่าขณะนี้อะไรเกิดขึ้นข้างหน้าในโลกตรงนี้เป็นโลกาภิวัตน์ที่เรากำลังห่วงกันว่าเราพร้อมไหมพร้อมไม่พร้อมก็ต้องยอมรับสภาพ

นี่คือสิ่งที่เป็นอยู่ในปัจจุบันนี้ การที่เข้าไปอยู่ในพันธกรณีของพหุภาคีทั้งหลายไม่ว่าจะเป็นองค์กรการค้าโลก (WTO)   และความร่วมมือทางเศรษฐกิจ  เอเซียแปซิฟิค (APEC) หรืออะไรพวกนี้เกิดการตกลงร่วมกันที่ทุกคนจะต้องปรับปรุงตนเอง  แต่ปรากฎว่าก็มีความแตกต่างในเชิงของสถานะทางเศรษฐกิจของแต่ละประเทศเลยทำให้ประเทศใหญ่พยายามที่จะอุ้มประเทศเล็กๆ โดยเฉพาะอย่างยิ่งเรากำลังมองกันถึงเรื่อง Human Capacity Building (การสร้างศักยภาพของมนุษย์)หรือ HCB ที่เขาพูดกันบ่อยๆ ก็คือว่าการที่เราจะทำอย่างไรที่จะพัฒนาศักยภาพของมนุษย์  เพื่อที่จะให้ประเทศที่พัฒนาน้อยได้มีโอกาสที่จะพัฒนาตนเองขึ้นมาและเท่าเทียม  ซึ่งผมพยายามบอกกับประเทศใหญ่ๆ ว่านี่มันไม่ใช่ One-way street (หนทางเดียว) เพราะการที่จะไปช่วยเหลือประเทศเล็กๆ ไม่ใช่ one-way street แน่นอน  ถ้าเขาพัฒนาขึ้น นั่นก็คืออนาคตตลาดของเขา  เพราะฉะนั้นคุณต้องไปพัฒนาตลาดของคุณไว้ ก็คือว่าทำให้เขาฟื้นตัวทำให้เขาเข้มแข็งเหมือนกับที่ ผมไปบอกกับประธานาธิบดีบุช ในเรื่องที่ผมกำลังทำในเรื่องของโครงการ ACD หรือ Asia Corporation Development  (การพัฒนาองค์กรธุรกิจของเอเซีย) เดี๋ยวผมจะเล่าให้ฟัง  ครับนี่คือสิ่งที่ความเชื่อมโยงของโลกทั้งหลายที่เกิดจาก Information Technology (เทคโนโลยีสารสนเทศ) ทำให้การไหลเวียนของเงิน ของทุน ของสินค้าของคน ฉับไวมากขึ้น มีมากขึ้น มีกติกาทั้งหลายถูกลบทำให้โลกทั้งโลกเปรียบเสมือนเป็นประเทศเดียวกันมากขึ้นเรื่อยๆ นี่คือแนวโน้มของโลกาภิวัตน์

ก่อนที่ผมจะไปพูดถึงเรื่องยุทธศาสตร์ผมอยากจะให้ท่านมาดูเรื่องของงบประมาณแผ่นดินประเทศไทย  งบประมาณแผ่นดินประเทศไทยมีโดยประมาณ หนึ่งล้านล้านบาท ก็เท่ากับประมาณ 20% ของ GDP 1% ของ GDP ประมาณ 50,000 ล้านบาท ประมาณ 20 จุดกว่าของ GDP ถ้าเปรียบเทียบกับ GDP ของประเทศ 100% งบประมาณแผ่นดินมีเพียง 20% ใน 20% ของงบประมาณแผ่นดินเป็นงบลงทุนประมาณ สองแสนกว่าล้าน หรือประมาณ 4-5% เท่านั้นเอง นอกนั้นเป็นงบประจำ  แล้วถามว่าบทบาทของภาครัฐในการกระตุ้นเศรษฐกิจมีความหมายไหมเหมือนเอาไม้จิ้มฟันไปงัดไม้ซุง เห็นไหมครับ  เพราะฉะนั้นหน้าที่ความสามารถของรัฐในการที่จะทำให้เศรษฐกิจดีไม่ดี

ไม่ใช่บทบาทของการใช้สตางค์  แต่เป็นบทบาทของการวางกติกาส่งเสริมสนับสนุนให้ภาคเอกชน ภาคประชาชน  ภาคชุมชนเข้มแข็งพอ แล้วมีกิจกรรมทางเศรษฐกิจมากขึ้นเรื่อยๆ เพราะฉะนั้นก่อนจะวางยุทธศาสตร์เราต้องเข้าใจตรงนี้ก่อนว่าอย่าไปคิดว่ารัฐบาลจะเป็นผู้จัดการได้ทุกอย่าง แล้วจะทำชี้นิ้วทุกอย่างให้กลายเป็นเศรษฐกิจฟื้น  ภาคเอกชนจะต้องได้รับการส่งเสริมต้องให้กลับมามีบทบาทมากขึ้นซึ่งวันนี้ภาคเอกชนส่วนหนึ่งได้ฟุบไป  ส่วนหนึ่งที่เดินผิดทาง ก็เจ็บไป เลยไม่มีกำลัง  แล้ววันนี้จะทำอย่างไรให้ฟื้นตัว ตรงนี้เดี๋ยวค่อยคุยกันนี่คือสิ่งที่จะบอกให้เห็นว่าเมื่อท่านเห็นงบประมาณแผ่นดินอย่างนี้  เห็นสัดส่วนงบประมาณแผ่นดินต่อ  GDP เห็นสัดส่วนของงบลงทุนต่อ  GDP อย่างนี้  พอดีผมเพิ่งอ่านหนังสือของ มิสเตอร์โรเบิร์ต  แซมมวลซัน ซึ่งเป็นคอลัมน์นิสต์ของนิวสวิค กับของ วอชิงตันโพสต์ แซมมวลซั่น เขียนล่าสุดในนิวสวิค  ฉบับพิเศษปี 2002 เขาบอกว่าการที่นักเศรษฐศาสตร์มหภาคทั้งหลาย พยายามจะทำนายเศรษฐกิจโลกในปัจจุบันแล้วทำนายผิดเป็นประจำก็เพราะว่าความเข้าใจที่เขาคิดว่าการกระตุ้นเศรษฐกิจที่ดีที่สุดก็คือ  การฉีดเงินเข้าสู่ระบบ ลดดอกเบี้ย สร้างความเชื่อมั่นให้นักลงทุนไม่พอเพียง  นี่คือสิ่งที่ญี่ปุ่นได้ทำตามทฤษฎีมาโดยตลอดหลายปีแล้วไม่ประสบความสำเร็จ  เขาบอกว่ามีตัวหนึ่งที่เขาใช้คำว่า  Culturenomic ก็คือว่าวัฒนธรรมทางเศรษฐกิจของแต่ละประเทศเป็นตัวสำคัญในการฟื้น หรือไม่ฟื้น  ยกตัวอย่างง่ายๆ ทำไมยุโรปแก้ปัญหาการว่างงานยากมาก  เพราะเขาได้สร้างวัฒนธรรมให้คนว่างงานไม่ต้องดิ้นรนเพราะสวัสดิการดีคนเลยไม่ดิ้นรนที่จะหางานนี่คือ Culturenomic  แล้วต้องมาถามประเทศไทยว่าสิ่งที่เป็นวัฒนธรรมทางเศรษฐกิจคืออะไร  เรื่องนี้ค่อยว่ากัน  นี่คือสิ่งที่เราต้องกลับมาถามว่าวันนี้เราจะใช้ทฤษฎีของเศรษฐศาสตร์มหภาคอย่างเดียวไม่เพียงพอในการทำนายทิศทางของประเทศไทย  เมื่อวานนี้ในการประชุมคณะรัฐมนตรี สภาพัฒน์ฯ กับธนาคารแห่งประเทศไทยได้มานำเสนอ Prediction (การทำนาย) สารพัดอย่าง  ผมเลยถามว่า ถามจริงๆ เถอะที่ทำนายนี่ผิดเป็นประจำหรือเปล่า บอกว่าใช่  ทำนายจากอะไร ทำนายจากตัวเลขในอดีต ซึ่งผมก็บอกว่า บังเอิญผมเป็นนักวิจัย ผมบอกว่า Forecasting Model (ตัวแบบการทำนาย) แบบเก่าใช้ไม่ได้  เพราะว่าการนำตัวเลขในอดีตมาทำนายอนาคตมันมี Uncertainty (ความไม่แน่นอน) กับอนาคตมากเหลือเกิน มากจนยากจะทำนายได้ละเอียดพอ  เพราะฉะนั้นยิ่งใส่ตัวเลขเข้าไปยิ่งไม่ชัด

พอเราจะเรียก Nationalism เมื่อไรแทนที่จะกลายเป็นรักชาติกลับกลายเป็นคลั่งชาติ ซึ่งเป็นคนละเรื่องเกินความพอดี  ผมไม่ได้เรียกร้องให้ใครมาคลั่งชาติ ผมเรียกร้องให้คำว่าชาติต้องเป็นตัวตั้ง  นั่นคือสิ่งที่เป็นการวิจัยที่ออกมาล่าสุด  เพราะฉะนั้นผมก็เลยอยากจะบอกกับทุกคนว่าต่อไปนี้การวางยุทธศาสตร์ใด ๆ ลองคำนึงถึงเรื่องที่ผมพูดมาทั้งหมด ท่านกลับไปคิด ผมไม่ได้บอกให้ท่านเชื่อ  คิดแล้วลองคิดดูว่าแต่ละท่านต้องวางยุทธศาสตร์ของตัวเอง ของประเทศชาติและของงานที่ท่านทำอยู่ในองค์กรของท่าน ท่านต้องคิดว่าท่านจะทำอย่างไร

ท่านคงจำได้ว่าตอนที่รัฐบาลนี้เข้ามาใหม่ ๆ ถูกกล่าวหาว่าใช้นโยบาย puppylist ใช้นโยบายหาเสียง ปิดประเทศ มุ่งเน้นเรื่องของชาติมากกว่าการค้าเสรี ซึ่งความจริงแล้วถูกครึ่งหนึ่ง ผิดครึ่งหนึ่งเพราะว่าเราเคยชินกับอดีต  วันนี้สิ่งที่สำคัญคือ เราเคยชินกับอะไรมาพอจะเปลี่ยนความเคยชินเราไม่ค่อยอยากจะเปิดเครื่องรับ เครื่องรับมันปิด เพราะเราชินอย่างไรเราก็ทำไปอย่างนั้น ตื่นเช้ามาก็ต้องแปรงฟัน ล้างหน้า  อาบน้ำ นั่นคือความเคยชิน แต่ถ้าวันไหนลองไม่แปรงฟันออกจากบ้านไปมีปัญหาแน่  รู้สึกหงุดหงิดว่าวันนี้เราขาดอะไรสักอย่างหนึ่ง  เราต้องเปิดเครื่องรับให้ได้ว่าสิ่งที่จะเปลี่ยนนั้นคืออะไรดีหรือไม่ดีก็เปิดเครื่องรับก่อน อย่างเพิ่งบอกว่ามันไม่ดี  ผมขอเรียนว่ารัฐบาลที่เคยเข้ามาในอดีต ประเทศในเอเชียตะวันออกทั้งหลายมี Model  ทางเศรษฐกิจอยู่อันหนึ่งเขาเรียกว่า East Asia Economic Model ทำเหมือนกันหมดทั้งเอเชียตะวันออกทำอะไรบ้าง  1) เน้นเรื่องการส่งออกเป็นหลักเพราะถือว่าเศรษฐกิจนั้นการส่งออกเป็นหลักที่สุด  2) เน้นเรื่องการสร้างความเชื่อมั่นเพื่อให้บริษัทต่างชาติมาลงทุน Multi National Communication ทั้งหลาย  สิ่งที่เสียหายในอดีตที่เน้นข้างเดียวอย่างนี้คืออะไรบ้าง  เพราะเรามองว่าการทำงานคือหัวใจสำคัญก็เลยอยากได้บริษัทใหญ่ ๆ มาทำงานเพื่อที่จะได้จ้างงานเยอะ ๆ แล้วเราก็เน้นเรื่องการส่งออกด้วยตรงนี้มีข้อดีอยู่มาก แต่มีข้อเสียคือ บรรดาเด็กที่จบใหม่ ๆ เรียนหนังสือดี ๆ ทั้งหลายกลายไปเป็นลูกจ้างหมดไม่คิดจะไปเป็นผู้ประกอบการ เตี่ยขายของมาประสบความสำเร็จอย่างมาก แต่มีความรู้น้อยพอลูกมีความรู้แทนที่จะไปช่วยเตี่ยพัฒนาสิ่งที่มีอยู่ให้ดีขึ้นอย่างมีวิชาการ วันนี้พอมีวิกฤติเกิดขึ้น เตี่ยฟุบ เพราะว่าบริหารแบบไม่มีหลักวิชาการ เพราะว่าลูกที่มีวิชาการได้ไปเป็นลูกจ้างเขาเรียบร้อยแล้ว เรียนหนังสือดีส่งไปเยล ไปฮาวาด กลับมาไปเป็นลูกจ้างเขาหมดสิ่งที่เป็นลูกจ้างได้ดีก็คือได้เรียนการบริหารจัดการ  แต่ไม่มีความเป็นผู้ประกอบการอยู่  ในตัว

                การเป็นนักบริหารกับการเป็นผู้ประกอบการนั้นมีจิตวิญญาณที่ต่างกัน  เพราะฉะนั้น ในเอเชียนั้นปรากฏว่าบรรดาเถ้าแก่รุ่นใหม่หายหมด ขาดตอน  เถ้าแก่รุ่นแรก ๆ ก็เป็นเถ้าแก่ที่ไม่มีการศึกษาเป็นส่วนใหญ่  เพราะฉะนั้นตรงนี้ขาดตอนและก็เกิดแรงงานภาคเกษตรกลับเข้ามาสู่แรงงานภาคอุตสาหกรรมเกษตรที่เคยเข้มแข็งภูมิปัญญาชาวบ้านหายไป ขาดตอนอีกเช่นกัน แล้ว Multinational Communication ทั้งหลายก็อาศัยแรงงานราคาถูก ทรัพยากรธรรมชาติที่ยังอุดมสมบูรณ์ที่เป็นวัตถุดิบที่เหมาะสมราคาถูกเอาไปขายถูกในประเทศที่เขาเป็นเจ้าของ เช่น ยุโรป ญี่ปุ่น อเมริกา นั่นคือสิ่งที่ในอดีตทำกันอย่างนี้หมดแล้วในเอเชียทั้ง    เอเชียแข่งกันไปถล่มในตลาดตะวันตกกันหมด แข่งกันที่ราคาแข่งกันตัดราคา ตัดแล้วตัดอีก พอจะขึ้นค่าจ้างแรงงานสัก 1 บาทก็มีปัญหาว่าจะสู้เขาไม่ได้ เกษตรกรจะขึ้นราคาสินค้าเกษตรสักหน่วยก็มีปัญหาขึ้นราคาวัตถุดิบ สู้เขาไม่ได้  ผลสุดท้ายพอจะสู้เขาให้ได้ก็ต้องทำค่าเงินให้อ่อนเพื่อจะได้ส่งออก  ลดค่าเงินครั้งแล้วครั้งเล่า แล้วฝรั่งฉลาด ท่านเห็นราคาข้าวไหม  ห้าปีที่แล้วกับปีนี้ ในรูปของเงินบาทนั้นเท่าเดิมครับ  แต่ในรูปของเงินดอลล่าร์แล้วลดไปครึ่งหนึ่ง เห็นไหมครับเราลดค่าเงิน  แต่ฝรั่งเขาไม่ได้เพิ่มดอลล่าร์ให้ เขาลดดอลล่าร์ตามค่าเงิน ผลสุดท้ายกำลังซื้อเราไม่มี เราก็แย่ลง  เราซื้อปุ๋ยจากต่างประเทศเป็นดอลล่าร์เหมือนลดค่าจ้าง  นี่คือสิ่งที่เรากำลังมองดูว่าอันนี้เราถูกหรือเปล่าอันนี้คือสิ่งที่ผมตั้งคำถาม  วันนี้ผมกลับมาตั้งคำถามว่าสิ่งที่กำลังทำอยู่นั้นถูกหรือไม่  ผมไม่ได้บอกว่าผิดแต่ผมถามว่าถูกหรือเปล่า ถ้าไม่ถูกต้องแก้ต้องปรับยุทธศาสตร์ นี่คือยุทธศาสตร์ด้านเดียว เขาเรียกว่า Single Track Model ของ EAEM ทั้งหลาย วันนี้สิ่งที่ผมเปลี่ยน ผมเปลี่ยนเป็น Duo Track แน่นอนว่าเราไม่สามารถเปลี่ยนเป็นไม่สนใจการส่งออกไม่ได้ ต้องสนใจอยู่ ต้องปรับวิธีการของสินค้าที่จะนำไปขาย Duo Track คืออะไร Track ที่สองคือมาผลักดันเศรษฐกิจในประเทศ  คือส่งเสริมการค้าการขายระหว่างกันในประเทศให้มากและก็สร้างผู้ประกอบการรุ่นใหม่ ให้คนไทยเปลี่ยนวัฒนธรรมจากการที่เป็น เชม Society เชม Society คืออะไร เวลาใครทำอะไรผิดก็ เชม on you เวลาใครทำอะไรดีก็ยกมือ ปรบมือ ให้ดอกไม้เต็มบ้าน นี่คือความไม่พอดีของสังคม คนที่ผิดก็ซ้ำเติม ดูสมรักษ์  คำสิงห์ ตอนวันชนะโอลิมปิคครั้งแรกให้ทองกันไม่รู้กี่บาท ให้กันจนสมรักษ์รวยไปเลย พอครั้งสมรักษ์แพ้

ก็แทบจะเสียผู้เสียคนเลย คนเรามันก็พ่ายสังขารได้บ้าง

                นี่คือสิ่งที่เราต้องกลับมาถามตัวเองว่าตรงนี้เราทำถูกหรือไม่ เพราะฉะนั้นเราต้องสร้างผู้ประกอบการใหม่  คนที่จะเป็นผู้ประกอบการได้ต้องกล้าล้มเหลว เวลาล้มเหลวต้องให้เขาลุกขึ้นมาสู้ใหม่ ไม่ใช่ล้มแล้วฆ่าให้ตายอย่างวันนี้เช่นกัน นักธุรกิจทั้งหลายที่ผิดพลาดไป ให้โอกาสกลับมายืนขึ้นใหม่ต้องทำหน้าที่เป็นหมด อย่าทำหน้าที่เป็นสัปเหร่อ คือต้องรักษา  รักษาจนนาทีสุดท้ายแล้วถ้าไม่ไหวก็คือไม่ไหวแน่นอนการรักษาบางโรคก็ใช้เงินน้อย บางโรคก็ใช้เงินมาก แต่ต้องรักษา  เพราะวันนี้เราต้องเอากำลังของคนในชาติขึ้นมาให้เข้มแข็งให้หมด  เพราะฉะนั้นต้องสร้างผู้ประกอบการใหม่ ก็คือเรื่องของ SMEs ต้องสร้างให้ผู้ประกอบการนั้นยืนได้ ล้มแล้วสู้ใหม่ ทุกครั้งของการล้มนั่นคือประสบการณ์  ไม่มีฉลาดมาก่อนโง่ ส่วนใหญ่โง่มาก่อนฉลาดทั้งนั้น เพราะฉะนั้นโง่ต้องเป็นครู  แต่ถ้าคนผิดพลาดแล้วยังไม่เอาความผิดพลาดมาเป็นครูนั้น สมควรตายต้องเอาความผิดพลาดในอดีตมาเป็นครูให้ได้  เพราะฉะนั้นนี่คือสิ่งที่เราพยายามทำกันอยู่ว่าจะสร้างกำลังของคนในชาติ เพื่อให้เป็นนักรบทางเศรษฐกิจอย่างไรบ้าง ผมก็เลยหันกลับไปดูนักรบที่เป็นทหารหรือที่เรียกว่าเป็นทหารแถวหน้า เวลารบนั้นส่วนใหญ่นายพัน นายพล จะอยู่ด้านหลัง พลทหาร นายสิบ อยู่ด้านหน้า วันนี้แถวหน้าบาดเจ็บกันหมด นั่นคือคนจน เกษตรกร ซึ่งวันที่เศรษฐกิจล้มเหลวเราบอกว่าวิ่งไปภาคเกษตรไปทำแล้วเป็นอย่างไรป่วยเป็นแถว เป็นหนี้เป็นสิน ทั้งหนี้ในระบบ หนี้นอกระบบได้รับการชี้นำจากส่วนกลางว่าคุณต้องทำอย่างนั้น อย่าทำอย่างนี้  โดยจะทิ้งไม่สนใจภูมิปัญญาของเขา  นี่คือสิ่งที่ต้องกลับมาดูว่าจะสร้างชุมชนให้เขาเข้มแข็งโดยเป็นแค่คนประคับประคองเขาแล้วให้เขาช่วยคิดกันเอง

วันนี้เขาสามารถทำงานสำเร็จในหลายชุมชนที่เป็นตัวอย่างที่ดี กองทุนหมู่บ้านของผมก็มาจากการเห็นกลุ่มสัจจะสะสมทรัพย์ที่เขาช่วยกันเองโดยรัฐไม่ได้ช่วยสักสลึงหนึ่งสำเร็จ  เพราะฉะนั้นเราจะเอาแนวความคิดนี้ไปใช้ทั่วประเทศ เราเอา Model ไปประยุกต์ใช้ทั่วประเทศ โดยที่บางชุมชนเขาไม่เข้มแข็งเหมือนชุมชนที่เคยทำมาก็ต้องเริ่มเงินประเดิม เพราะฉะนั้นรัฐก็เลยใช้ประเดิมด้วยการทำให้ 1 ล้านบาทเกิดขึ้น นั่นคือการสร้างธนาคารหมู่บ้าน โดยที่มีพนักงานสินเชื่อ 1,200,000 คน โดยรัฐไม่ต้องจ่ายสักสลึง ก็คือ 15 คน X 80,000 บาท แล้วเขาดูแลกันเอง แต่ว่าเงินเหล่านั้นกลายเป็นเงินหมุนเวียนประจำหมู่บ้าน เพราะอะไรทำไมถึงทำอย่างนี้ เพราะคนจนมีปัญหาสองอย่าง คือ โอกาสในการเข้าหาทุนและโอกาสในการเข้าหาความรู้ นี่คือสิ่งที่ต้องแก้ไขปัญหาความยากจน  เพื่อให้ทหารแถวหน้าเหล่านี้แข็งแรงได้ นี่คือสิ่งที่เราต้องทำ เพราะว่าเรากำลังจะบอกว่าโลกาภิวัตน์กำลังจะมีอะไรมากมาย  แต่ว่าคนเหล่านี้เป็นคนส่วนใหญ่ของประเทศด้วย  ถ้าเราไม่ฟื้นพวกเขาขึ้นมาแล้วเขาจะรับกระแสไหวหรือ ต้องรีบฟื้นขึ้นมาก่อน เพราะฉะนั้นวันนี้เราจึงต้องใช้นโยบายพักหนี้เกษตรกร กองทุนหมู่บ้าน ธนาคารประชาชน เพื่อต้องการให้คนเหล่านี้หายป่วย หายป่วยเสร็จเขาจะทำงานได้คือเปลี่ยนภาระให้เป็นพลังให้ได้ ถ้าท่านไปเห็นคนจนท่านจะรู้  บางครั้งคนขาดเงินเพียง 5,000 บาท ก็ตาบอด เพราะไม่มีเงินลอกต้อ คนจะไปคลอดลูก ลูกยังไม่ออกมาเลยก็เป็นหนี้แล้ว เพราะต้องไปกู้เงินเขามาจ่ายค่าทำคลอด นี่คือสิ่งที่คนไทยที่ยากจนเผชิญ

                วันนี้ ข้าราชการนั้น ปัจจัยที่ 1, 2, 3 มีแล้ว ปัจจัยที่ 4 ไม่มี  ไปมีปัจจัยที่ 5, 6, 7 แทน ปัจจัยที่ 4 คือบ้าน เครื่องนุ่งห่ม ยารักษาโรค อาหาร มีหมด แต่บ้านไม่มี บ้านไม่มีก็ไปมีโทรศัพท์มือถือ เป็นปัจจัยที่ 5 ไปมีรถยนต์ เป็นปัจจัยที่ 6 แต่บ้านไม่มี เพราะอะไร ก็เพราะไม่สามารถดาวน์ได้ อันนี้คือสิ่งที่เป็นอุปสรรคทำให้เขาไม่มีบ้าน  แต่เข้าไปซื้อของที่ไม่ต้องดาวน์ ที่พอมีเงินซื้อได้เขาก็ซื้อ เพราะฉะนั้นก็เลยไปใช้เงินฟุ่มเฟือยในส่วนอื่นแทนที่จะมาใช้ในสิ่งที่เป็นหลักประกันของชีวิต  รัฐบาลนี้จึงต้องมาทำในสิ่งที่เป็นรากฐานก็คือ การซ่อมรากของกองทัพของเรา  แล้วมาถึงเรื่องของการสร้าง SMEs แล้วมาถึงเรื่องของการฟื้นสถาบันการเงิน  แล้วก็สร้างผู้ประกอบการให้กลับมาแข็งแรงใหม่ โดยการตั้งทีมขึ้นมา เพื่อสถาบันการเงินจะได้แข็งแรง วันนี้สถาบันการเงินมีเงินเหลือในระบบตั้ง  700,000 ล้านบาท ถามว่าทำไมไม่ปล่อย บอกว่าให้เศรษฐกิจดีก่อนสิ  เศรษฐกิจก็ถามว่า คุณปล่อยก่อนสิแล้วเศรษฐกิจจะดีเหมือนไก่กับไข่ใครเกิดก่อนกัน  เมื่อมีภาวะชะงักงันทางเศรษฐกิจทุกเรื่องจะเป็นเรื่องของไก่กับไข่แทบทั้งนั้น  เพราะฉะนั้นจะทำอย่างไรให้ไก่ก็ฟักไข่ใหม่ ไข่ก็ต้องเป็นไก่ให้ได้ นั่นคือสิ่งที่ต้องทำวันนี้ต้องผลักดันให้เป็นวันนี้ให้ได้ เพราะฉะนั้นเรากำลังผลักดันสิ่งเหล่านี้ไม่ง่าย แต่นั่นคือสิ่งที่ต้องทำ

นี่คือกระบวนการทั้งหมด แต่ขณะเดียวกันนั้น  เราจะต้องไปทำโครงสร้างของภาคราชการ เพราะวันนี้ภาคราชการของเราต้องยอมรับว่าอืด นั่นคือเหมือนกับองค์กรที่ผมเคยบอกไว้ เป็นองค์กรระบบราชการมีชั้นการบังคับบัญชามากมาย  ความจริงก็ไม่มีความจำเป็นเพราะเสนอเพื่อพิจารณาตั้งแต่แผนกไปถึงอธิบดี  ปลัดกระทรวง บางทีเพื่อโปรดพิจารณาไปถึงรัฐมนตรีเลย  ซึ่งนั่นเป็นสิ่งที่เรากำลังใช้คนของเราอย่างไม่มีประสิทธิภาพ  นี่คือสิ่งที่เรากำลังแก้ โดยมีการปฏิรูประบบราชการ กระทรวงทบวง กรม ใหม่  ซึ่งไม่เคยทำได้มาก่อน แต่วันนี้ที่ทำได้ไม่ใช่เพราะผมเก่ง  แต่เป็นเพราะประชาชนเก่ง ประชาชนให้ mandate (มอบอำนาจการบริหาร)  ในการที่มีรัฐบาลที่ไม่มีปัญหาทางการเมือง  ไม่มีปัญหาเรื่องเสถียรภาพก็เลยสามารถจะตัดสินใจในเรื่องยาก ๆ เรื่องที่คาราคาซังมาในอดีต ผมก็ไม่เคยคิดว่าในอดีตเขาไม่เห็นเขาเห็นแต่มันไม่ง่าย ถ้าการเมืองยังเป็น faction (เป็นฝักเป็นฝ่าย) ยังเป็นระบบแบบแบ่งเค็กกันกิน ไม่มีทางที่จะแก้ปัญหาใหญ่ ๆ ได้  แต่ถ้าการเมืองมั่นคงอย่างนี้ ผมต้องถือว่าถ้าผมไม่ทำในสิ่งที่ควรจะทำผมถือว่า ผมทรยศต่อประชาชน เพราะฉะนั้นเรื่องที่ควรทำต้องทำ  เรื่องที่ต้องตัดสินใจ ที่ผมเล่าให้อาจารย์ฟัง อย่างเรื่องท่อแก๊สไทย – มาเลเซีย เขาอุตส่าห์จ้างผมมาเดือน 95,000 บาท หักภาษีแล้ว เพื่อให้ตัดสินใจ เพราะฉะนั้นผมต้องติดสินใจทุกเรื่อง ไม่ว่าจะยากแค่ไหนต้องตัดสินใจ  ขอให้พื้นฐานเป็นประโยชน์ต่อประชาชน ต่อประเทศ  ผมก็เลยจำเป็นต้องเปลี่ยนโครงสร้างกระทรวง ทบวง กรม ที่จะมีผลในวันที่ 1 ตุลาคมนี้ จะทำให้เกิดโครงสร้างกระทรวง ทบวง กรม ที่แบนขึ้นและก็จัดกลุ่มงานไปอยู่ด้วยกันเป็นลักษณะเรียกว่า Agenda base organization เป็นการจัดองค์กรตามภารกิจ ในอดีตนั้นเป็น functing (จัดตามหน้าที่) พอจัดไปจัดมาปรากฏว่า เมื่อเหตุการณ์บ้านเมืองเปลี่ยน ทุกคนก็อยากเป็น agenda  (ภารกิจ) ของตัวเอง ก็เลยกลายเป็นว่าทุกคน build (สร้าง) เพิ่มกรมกอง เพิ่มคนเพิ่มอะไรขึ้นมา นั่นเกิดซ้ำซ้อน redundant ระหว่างกฎกระทรวง  ประชาชนไม่รู้จะติดต่อที่ไหน เพราะทุกอย่างการทำงานต้องเปลี่ยน  อันนี้คือสิ่งที่รัฐบาลกำลังทำ แล้วก็จะต้องเปลี่ยนในสิ่งนี้

                วันนี้สิ่งที่น่าเป็นห่วงและต้องทำมากที่สุดก็คือ การจะทำอย่างไร เรียกว่า revitalize (การฟื้นฟู) ถ้าผู้หญิงจะรู้ดีคำว่า revitalize เวลาเซลล์ที่หน้าถูกแดด ถูกอะไรนาน ๆ เข้ามันแห้ง ต้องใช้ครีมเพื่อ revitalize  ให้มันสดใสขึ้นมาใหม่ วันนี้ถ้าประเทศไทยคนไทย 1 คนเป็นเซลล์ 1 เซลล์ ต้อง revitalize เซลล์เหล่านี้ให้มีชีวิตชีวา  มีความสดใสกระปรี้กระเปร่าที่จะกลับมาสร้างชาติ ทำงาน  คนที่เป็นภาระจะได้เลิกเป็นภาระ เป็นพลังในการสร้างชาติกันใหม่  สิ่งที่ผมพยายามมองประเทศไทยวันนี้ ผมกำลังมองวันนี้ว่าหันกลับมามองประเทศไทยมีประชากร 62 กว่า 63 ล้านคน แล้วเป็นส่วนหนึ่งของอาเซียน ซึ่งระยะหลังพอพลิกเศรษฐกิจขึ้นมา  เขาเรียกว่าเราเป็นกลุ่ม TIP Thailand Indonesia Philippins ห้อยอยู่ข้างท้าย TIP ไม่ได้อยู่ท็อป TIP อยู่ท้าย TIP อยู่ Bottom (ข้างท้าย)เพราะว่าเศรษฐกิจมีปัญหาก็เรียกว่า TIP  เพราะฉะนั้นพอบอกว่านักลงทุนจากยุโรป จากอเมริกา จากญี่ปุ่น เชิญครับ Thailand อยู่ไหน ส่วนหนึ่งของอาเซียน อาเซียน as a whole (ในภาพรวม) ภาพมันไม่ดี อาเซียน weak (อ่อนแอ) เหลือเกิน จีนดีกว่า ก็ไปจีน และยิ่ง Thailand เพราะฉะนั้นวันนี้เราต้องเปลี่ยนใหม่ ผมต้องเดินยุทธศาสตร์ให้ Thailand มีความสำคัญ ฉะนั้น Thailand จะมีความสำคัญได้อย่างไร เขาบอกคำว่าประเทศจีนมี Economy of Scale (ขนาดของเศรษฐกิจ) อินเดียก็มี Economy of Scale และ Thailand มีอะไรบ้าง 60 กว่าล้านคน ก็พอกล้อมแกล้ม แต่ว่าก็เล็กไปหน่อย จาก Economy of Scale กำลังคิดเข้าไป Economy of Scaleตัดสินใจช้าทุกเรื่องอะไรก็ไม่เอาซักอย่างหนึ่ง เสร็จไหม เสร็จ Scale ก็ไม่มี speed ก็ไม่มี  เพราะฉะนั้นวันนี้ต้องปรับ

วิธีปรับก็คือว่าต้องปรับทั้ง Scale และ speed Scale ปรับอย่างไรก็ต้องมี 63 ล้านคน ก็เกี่ยวตะขอไว้ คุณสมัครเขาใช้ว่าเกี่ยวตะขอ คือเกี่ยวไว้เลยเกี่ยวไว้กับจีน กับอินเดีย ผมเลย move ถ้าจำได้เดือนพฤษภาคมที่ผมไปพูดที่ Fortune Global Forum ที่ฮ่องกง ผมใช้ว่า Asia Corporation Dialogue  เพราะผมกำลังบอกให้เขารู้ว่าคนเอเชียทั้งหมดชอบผลิตของถูก ๆ แล้วไปเทขายในตลาดตะวันตก แล้ววันนี้หันกลับไปดูว่าประชากรในเอเชียมีประมาณ  60% ของประชากรโลก World Population เงิน Reserve Forugn Currency  (เงินสำรองเงินตราต่างประเทศ) ของเอเชียทั้งหมดรวมกันมีมากกว่าครึ่งหนึ่งของโลก  แต่กำลังยกไปฝากที่ธนาคารในตะวันตก แล้วว่าง ๆ เขาก็เอาเงินส่วนหนึ่งของเอเชียนั้นนำกลับเข้ามาในประเทศไทยในรูปของการลงทุนรูปของ CD, Debenture, Bond (พันธบัตร) อะไรทั้งหลายสารพัดอย่าง  เลิกงามยามดีเขาบอกว่าวันนี้ไม่น่าเชื่อถือแล้ว เขาก็ขนเงินพวกเรานี่แหละกลับแล้วเราก็ล้ม  ถามว่าถึงเวลาที่เอเชียจะต้องมีความสัมพันธ์อันใกล้ชิดกันมากกว่านี้แล้วหรือยัง  นี่คือสิ่งที่ผมถามท้าทายประเทศในเอเชีย ผมก็ออกเดินสายออกเดินสายเสร็จไปที่จีน จีนสนใจมาก ญี่ปุ่นสนใจ ฮ่องกงสนใจ ปรากฏว่าไปถึงอินเดีย พอพูดอินเดีย อินเดียบอกว่าอินเดียพร้อมเป็น Core Group (กลุ่มประเทศหลัก) กับประเทศไทยที่ผมจะเชิญรัฐมนตรีต่างประเทศบางประเทศเอามานั่งคุยกันอย่างไม่เป็นทางการเพื่อ map out strategy (ดำเนินการในรายละเอียดเกี่ยวกับยุทธศาสตร์) ว่าประเทศเอเชียจะต้องมีความร่วมมือใกล้ชิดกันอย่างไร ที่จะมีการค้ากันเอง  ลงทุนกันเอง แล้วก็มีการทำธุรกรรมทางการเงินกับกันเองให้มากขึ้นแทนที่จะต้องไปอาศัยตะวันตกอย่างสิ้นเชิงอย่างทุกวันนี้ เพราะตลาดเอเชียใหญ่  แต่ว่าเรากลับไปถล่มแย่งตัดราคากัน ซึ่งในโลกยุคใหม่ต้องปรับปรุงเรื่อง efficiency (ประสิทธิภาพ) เรื่อง quality (คุณภาพ) ไม่ใช่เรื่อง price undercutting (การตัดราคากัน) นี่คือสิ่งที่เรากำลังไปคุย แล้วอินเดียสนใจมากอินเดียพร้อมจะ Core Group

                วันนี้ผมกำลังเดิน อีกไม่นานผมกระชับหมด ผมจะเชิญรัฐมนตรีหลัก ๆ มาสัก 5 – 6 ประเทศ มา map out strategy แล้วจะ sell ให้เอเชียทั้งหมด  แล้วผมไปบอกประธานาธิบดีบุชว่าอย่างไร ผมบอกท่านประธานาธิบดี วันนี้ประเทศไทยกำลังเดินอย่างนี้ เพราะว่าเอเชียเป็นตลาดใหญ่ของอเมริกา แต่อเมริกาขายสินค้าไฮเทค เอเชียยังไม่พัฒนาอย่างนี้ สินค้าไฮเทคก็ขายไม่ได้  เพราะฉะนั้นวันนี้เราต้องสร้างเศรษฐกิจเอเชียให้เข้มแข็ง นี่คือ Future market (ตลาดล่วงหน้า) ของ you ต้องทำให้ Future market ของ you healthy (มีความแข็งแกร่ง)เพราะฉะนั้นเรากำลังเดินยุทธศาสตร์  ถ้าเราไม่มียุทธศาสตร์ตรงนี้ ถามว่าเราจะดึงการลงทุนได้แค่ไหน  นี่คือยุทธศาสตร์ต้องเดินยุทธศาสตร์นอกประเทศต้องเดิน  ในประเทศต้องสร้างความเข้มแข็งให้กับพวกเราเอง ให้ทหารพร้อมรบ  แต่ขณะเดียวกันต้องเปิดยุทธศาสตร์ เปิดสมรภูมิรบที่เราได้เปรียบทุกที่ผมจึงเริ่มโครงการทำ FTA Free Trade Area (เขตการค้าเสรี) กับประเทศอินเดีย จีน ออสเตรเลีย ชิลี ชิลีเป็น gateway (ประตู) เข้าลาตินอเมริกัน บาร์เรน เป็น gateway เข้าตะวันออกกลาง เราเริ่มเดินยุทธศาสตร์ ฉะนั้นวันนี้เราต้องเร็ว  ผมจึงบอกข้าราชการว่าต้องเร็ว ต้องเอาทั้งความเร็วต้องเอาทั้งขนาดมาใช้เป็นประโยชน์ให้ประเทศไทยในอนาคต ฉะนั้นวันนี้ประเทศไทยในภาวะนี้ เป็นภาวะที่ต้องเปลี่ยนแปลงหลายอย่างต้องปรับยุทธศาสตร์ตัวเอง เมื่อการต้องเปลี่ยนแปลงครั้งนี้  ความจริงแล้วมันถึงเวลาเปลี่ยนมานานแล้ว  แต่การเมืองไม่เอื้ออำนวยให้การเปลี่ยนเช่นนี้เกิดขึ้นได้  แต่วันนี้จำเป็นการเมืองเอื้ออำนวยแล้ว แล้วมันจำเป็นต้องเปลี่ยน  เพราะฉะนั้นผมจะเปลี่ยนหลายอย่าง แต่แน่นอน  เวลาผมเปลี่ยนอะไรมีเสียงเจี๊ยวจ้าวเป็นเรื่องธรรมดา ผมฝึกมาแบบทหารถือว่าดำรงความมุ่งหมาย ถ้าเปลี่ยนนั้นเพื่อประโยชน์ของประเทศชาติ และประชาชนเสียงจะเจี๊ยวจ้าวบ้างผมก็ต้องปล่อยให้เจี๊ยวจ้าว  เพราะว่าคนไม่เคยชินต่อการเปลี่ยนแปลงมานานพอสมควรแล้วการเปลี่ยนบางครั้งแน่นอนมันต้องกระทบบางคน บางกลุ่ม  ซึ่งขอให้เป็นการกระทบที่ไม่ได้ไปรังแกใคร แต่เพื่อประโยชน์ของคนส่วนใหญ่ต้องทำ เพราะทุกคนต้องปรับตัวคนที่ถูกกระทบต้องปรับตัว ถ้าวันนี้ใครปรับตัวไม่เป็น นั่นคืออันตราย

                ในโลกยุคใหม่นี้การปรับตัวต้องเร็วเหมือนที่ Jack Welt พูด Change before we are forced to change ต้องเปลี่ยนก่อนที่จะถูกบังคับให้เปลี่ยนการถูกบังคับให้เปลี่ยน จำนนต้องเปลี่ยน มันอันตรายกว่า มันไม่มีความสุขเหมือนกับที่เราเปลี่ยนล่วงหน้า ดักปัญหาล่วงหน้านั่นคือต้องมีวิสัยทัศน์ต้องมีความรู้ ต้องมีความรอบรู้  แล้วดักปัญหาล่วงหน้าด้วยการเปลี่ยนแปลงสิ่งที่มันควรจะต้องเปลี่ยนไว้ล่วงหน้า เมื่อมีเหตุการณ์เกิดขึ้น สบายแล้ว ไม่มีปัญหา  นี่คือสิ่งที่ต้องทำตั้งแต่วันนี้ เพราะฉะนั้นวันนี้ผมขอเรียนว่าความไม่เข้าใจมีเยอะ แต่บางที่บางครั้งก็สื่อไม่ออก สื่อการเปลี่ยนแปลงไม่ออก  เพราะอะไร เพราะความเคยชินอีก น้อง ๆ สื่อมวลชนเราเคยชินต่อการเขียนข่าวการเมืองมากกว่าเขียนข่าวการบริหารและข่าวการเมืองเขียนง่าย  เพราะฉะนั้นวันนี้พยายามสื่อแต่ว่าบางทีมันสื่อไม่ค่อยออก อันนี้ก็ต้องใช้เวลา  ผมเชื่อว่าสักพักหนึ่งเหตุการณ์มันก็ต้องเปลี่ยนไป แต่ในช่วงนี้การเปลี่ยนยากไม่เป็นไร การเปลี่ยนตอนแรก ๆ จะฝืด พอสักพักก็จะคล่องเอง

                หวังว่าท่านทั้งหลายที่เป็นกำลังสำคัญของประเทศชาติคงจะเข้าใจทิศทางและเจตนารมณ์ของผมและรัฐบาลที่จะทำทุกอย่างเพื่อให้เป็นประโยชน์ของประเทศไทยและคนไทยในภาพรวม และโดยเฉพาะอย่างยิ่งคำว่าชาติมีความหมายมากกว่าคำว่าส่วนตัว ถ้าทุกคนช่วยกันและก็พยายามรวมเอาคำว่าชาติเข้าไปในกระบวนการแล้ว  ผมเชื่อว่าประเทศไทยจะต้องเข้มแข็ง และสามารถฝ่าฟันระบบได้ ซึ่งระบบ capitalism (ทุนนิยม) แน่นอน มันเป็นระบบที่เรียกว่า market force free market อะไรทั้งหลาย แล้วแต่ว่าขณะเดียวกันนั้นก่อนที่เราจะไปเต็มที่ขณะนั้นเราต้องรีบรักษาคนป่วยหรือคนจนของเรา ซึ่งระบบนี้เป็นระบบที่ government  subsidy (รัฐให้เงินสนับสนุน) ก็คือเป็นเรื่องของ socialism (สังคมนิยม) ซึ่งต้องทำในระดับฐานราก เพราะฉะนั้นไม่มี one universal theory  ที่ใช้กับทุกเรื่อง เพระฉะนั้นต้องใช้หลาย theory (ทฤษฎี) กับเรื่องที่แตกต่างกัน กับภาวะการณ์ที่แตกต่างกัน ฉะนั้นวันนี้ความหลากหลายของความคิดย่อมเกิดขึ้น แต่ในที่สุดแล้วความคิดย่อมกลับมาที่ว่า คือเราจะต้องเอา ถ้าเป็นธุรกิจเขาเรียกว่าเอา customer (ลูกค้า) เป็นตัวตั้ง ถ้าเป็นรัฐบาลก็เอาประชาชนเป็นตัวตั้ง ก็ขอขอบคุณที่ให้เกียรติผมมาบรรยายและขอขอบคุณที่ตั้งใจฟัง ขอบคุณครับ

 ถาม :     ตั้งแต่คราวที่แล้วท่านได้ทำเรื่องนี้ไปถึงไหนแล้วกฎหมายอื่นที่สำคัญอีก

ตอบ :     เรื่องแรก  คือเราใช้วิธีการส่งเสริม (Promote) ในเรื่องของการซื้อสินค้าที่ผลิตในประเทศไทย  แต่ไม่จำเป็นต้องเป็นสินค้าไทยเท่านั้น  เพราะไม่เช่นนั้นจะขัดแย้งกับการที่เราเชิญชวนคนมาลงทุนในประเทศ แต่พยายามใช้สินค้าที่ผลิตในประเทศไทย   ไม่จำเป็นที่จะต้องใส่เสื้อผ้าไหมไทย จะใส่ผ้าโทเรเททาล่อนที่เย็บในประเทศไทย ก็คงได้ ไม่เป็นอะไร  อันนั้นคือสิ่งที่เราพยายามจะประหยัดเงินตราต่างประเทศ  (Save Foreign Currency) คือวันนี้ต้องหาความพอดี  ที่ผมใช้คำว่าสองทาง (Dual Tracks) ในทาง (Track) แรกคือ  การดึงนักลงทุนจากต่างประเทศก็ยังคิดไว้อยู่    ทางที่สองคือเศรษฐกิจภายในประเทศ (Domestic Economy) เราต้องทำสองตัวให้เกิดความพอดีกัน  ต้องใช้ทฤษฎีของพระพุทธเจ้า  คือทฤษฎีความพอดี  (Theory of Harmony) ต้องใช้ความพอดีของพระพุทธเจ้า  อีกอันหนึ่งคือพยายามส่งเสริมการท่องเที่ยวในประเทศไทยให้มากขึ้น  แต่เรื่องของการแต่งตัว  เป็นเรื่องของวัฒนธรรม  ซึ่งเป็นเรื่องของวัฒนธรรมชุดไทยหรือชุดอะไร ในความจริงแล้วเรามีพิธีในโอกาสต่าง ๆ อยู่แล้ว   เพราะฉะนั้นผมคิดว่าอยากให้การแต่งตัวในการทำงานสบาย ๆ ขึ้น  แล้วใจผมไม่อยากให้คนที่ไปนั่งประชุมแข็งกระด้าง  หรือเป็นแบบทางการไปหมดไม่กล้าพูด   สิ่งที่สำคัญที่สุดคือการไม่กล้าแสดงออกในห้องประชุม แต่แสดงออกนอกห้องประชุม ความจริงแล้วเรื่องถอดสูทคือเรื่องพลังงานนั้นเป็นเรื่องรอง  เรื่องแรกคือให้มีบรรยากาศที่สบาย ๆ ในการประชุมเพื่อให้เกิดการกล้าพูด คือบางครั้งเราต้องสร้างบรรยากาศกระตุ้นให้คนคิด  หรือพูด ใช้สมองดี ๆ มีบรรยากาศ   บางคนตอนเป็นนักเรียนถือหนังสือไป-มาไม่ยอมอ่าน บรรยากาศยังไม่เกิด  พอบรรยากาศเกิดก็จะอ่านหนังสือไม่เลิก  หิวแล้วก็ยังไม่กิน 

อันนี้คือการสร้างบรรยากาศ   เพราะฉะนั้นผมพยายามสร้างบรรยากาศให้คนเกิด โดยเฉพาะนักบริหารระดับสูง   จะได้บรรยากาศสบาย ๆ ไม่เกร็ง สังเกตดูเวลาผมไปทำ Work shop ผมจะแต่งตัวตามสบาย เพื่อต้องการให้คนไม่เกร็งไม่เช่นนั้นพอเห็นนายกฯ นั่งทุกคนเกร็งไปหมด ซึ่งผมพยายามทำเป็นนายกฯ ที่ไม่ใช่นายกฯ พยายามทำตัวให้สบายๆ เพื่อให้ทุกคนช่วยกันคิดและผมอยากได้ความคิด วันนี้สมองมีค่ามากที่สุด  ต้องการได้สมอง เพราะฉะนั้นเราต้องถือว่าสมองถึงแม้มีขี้เลื่อยก็ยังมีอะไรบางอย่างที่ดี  เขาถึงบอกว่าท่ามกลางความคิดที่ไม่ฉลาดล้านความคิดก็อาจจะมีความคิดที่หลักแหลมสักหนึ่งก็ได้ (Among Million กับ Stupid Idea There might be one brilliant idea) เพราะฉะนั้นเราต้องพยายามให้สมองมันผ่อนคลาย  

                สำหรับเรื่องกฎหมายนั้น  รัฐบาลนี้ต้องการที่จะมีกฎหมายน้อยมากกว่ามีกฎหมายมากาเราเป็นนิติรัฐ  เราดำรงความเป็นนิติรัฐ  กฎหมายทุกอย่างถูกตีความหมด เพราะฉะนั้นเวลาเราบริหารประเทศ   เราจะบริหารแบบนักบริหาร  หรือแบบนักตีความ  ถ้าแบบนักตีความจะยุ่งยาก  เพราะอะไรก็ทำไม่ได้หมด   กลายเป็นผู้แพ้ (The Looser) ซึ่งผู้แพ้มักจะเห็นปัญหาในทุกทางออก   (The Looser always sees problem in every solution) ผู้ชนะ (Winner) ดีกว่า เพราะฉะนั้นกฎหมายต้องพยายามให้มีน้อยลง กฎหมายวันนี้ที่รัฐบาลกำลังเสนอเข้า เมื่อวานผ่านคณะรัฐมนตรียกเลิกกฎหมายเก่าที่หมดสภาพการบังคับใช้ 47 ฉบับ  แล้วจะประกาศกฎหมายที่หมดสภาพการบังคับใช้ด้วยตัวเองซึ่งนำออกจากสารบบออกอีก 380 ฉบับ  น่าจะเป็น   รัฐบาลแรกที่เสนอยกเลิกกฎหมายให้น้อยลง  เพราะไม่ต้องการให้เหล่านี้เป็นอุปสรรคและเครื่องมือในการทุจริตคอรัปชั่นของเจ้าหน้าที่  ขณะเดียวกัน กำลังจะออกกฎหมายที่อยู่ระหว่างยกเลิกในหลายมาตราเก็บไว้เฉพาะบางส่วนที่แก้ไข และกฎหมาย 11 ฉบับก็อยู่ใน type line (ขอบข่ายเดียวกัน) ของการมองตรงนี้อยู่เหมือนกัน  แต่ว่าทั้งหมดนี้ถ้าอยากรู้รายละเอียดต้องถาม ดร.บวรศักดิ์  ซึ่งเป็นหนึ่งในคณะกรรมการฯ ร่วมกับการบินไทย จำกัด

ถาม :      กราบเรียนท่านนายกรัฐมนตรี ผมได้ฟังคำบรรยายของท่านก็ทราบว่าประเทศไทยได้มีผู้นำ ซึ่งจะนำประเทศไปกระแสโลกาภิวัตน์  แต่ขณะเดียวกันเราต้องย้อนกลับตัวเราเอง    ปัญหาที่มีก็คือหนี้สาธารณะสองล้านล้านบาท และนับวันจะเพิ่มขึ้นไป ในส่วนนี้งบประมาณแต่ละปีออกมาประมาณหนึ่งล้านล้านบาทเศษ ก็จะงบการลงทุนไปไม่ถึง 10 กว่าเปอร์เซ็นต์เท่านั้น ส่วนใหญ่ก็จะเป็นงบที่ใช้หนี้ ดอกเบี้ยและเงินต้นอีก สองล้านล้านบาท ในส่วนนี้ก็คือเราต้องมาดูประเทศเราว่าจะทำอย่างไรถึงจะไม่ให้หนี้สาธารณะเพิ่มขึ้นอีก แล้วคงจะต้องเป็นโครงการระยะยาว  แต่ในขณะซึ่งผมบังเอิญได้เข้ามาทำงานได้พบว่า มีมติคณะรัฐมนตรีฉบับหนึ่ง ในสมัย พ.ศ 2540 สมัยที่เกิดวิกฤติ

ซึ่งทางการเข้าไปรับรองผู้ฝากเงินในธนาคารและสถาบันการเงิน  ในส่วนนี้ผมคิดว่ามติคณะรัฐมนตรีฉบับดังกล่าวนี้อาจจะจำเป็นสำหรับในยุคขณะนั้น เพราะว่าถ้าไม่มีการรับรองจากทางการแล้วประชาชนก็จะไปถอนเงินหมด  ความเสียหายของประเทศชาติก็จะเกิดขึ้น เหตุการณ์นั้นผ่านมาแล้ว 4 ปี   เราคิดว่า มติคณะรัฐมนตรีดังกล่าวน่าจะมีการเปลี่ยนแปลง  ขณะเดียวกันกับกิจการของสถาบันการเงินและธนาคารพาณิชย์ก็น่าจะเหมือนกับกิจการค้าทั้งหลาย  ซึ่งมีกำไรได้และล้มได้  เพราะฉะนั้นผมเห็นว่า มติคณะรัฐมนตรีดังกล่าว ซึ่งจำเป็นในขณะนั้น แต่เป็นสาเหตุหนึ่งซึ่งทำให้เกิดรูรั่วในเรือของเราซึ่งกำลังแล่นไปการที่ทางการไปรับภาระทั้งหลายนี้เป็นสาเหตุส่วนหนึ่งที่ทำให้เกิดหนี้สาธารณะขึ้นผมขอกราบเรียนถามนายกรัฐมนตรีว่า   เป็นไปได้หรือไม่ที่เราจะพิจารณาแก้ไขและอุดรอยรั่วไม่ให้หนี้สาธารณะเกิดขึ้น

ตอบ :     เป็นหนี้ 2 ส่วน  ส่วนแรกก็คือหนี้สาธารณะ  ซึ่งมีประมาณ 2.8 ล้านล้านบาท ถือว่าเป็นหนี้ระดับกลาง ไม่ถึงกับมากและน้อยเกินไป แต่ปัญหาคือเราต้องคิดว่า  ถ้าเราจะทำงบประมาณขาดดุลต่อไปนานมากมันก็เหมือนกับว่า  เราเร่งเครื่องพอร้อนก็จะระเบิด เร่งเครื่องนานไม่ได้ต้องผ่อน  เพราะฉะนั้นคือสิ่งที่ผมกำลังตั้งคำถามกับฝ่ายวิชาการว่าการกระตุ้นภาครัฐเกิดประโยชน์หรือไม่ แล้วเราจะกระตุ้นด้วยหนี้ จะไหวหรือไม่ เพราะว่ากระตุ้นไปทางหนึ่ง ก็เจ็บตัวอีกทางหนึ่ง นี่คือสิ่งที่ผมตั้งคำถามอยู่ นักเศรษฐศาสตร์ มหภาคอาจจะว่าผมบอกว่าคุณบ้า คุณต้องกระตุ้นต่อไป   แต่ผมกำลังถามว่า  เงินที่อยู่ในระบบ 7-8 แสนล้านบาทที่เหลือสภาพคล่องอยู่นี้   ทำอย่างไรที่ไม่ใช่หนี้รัฐ

และออกมาใช้จ่าย   อันนี้คือสิ่งที่ผมกำลังพยายามทำอยู่

                เมื่อวานนี้มีเรื่องหนึ่งเข้า ครม. กระทรวงการคลังขอให้รัฐบาลอาวัลตั๋ว เพื่อกู้เงินจากแบงค์ชาติ ให้ IFCT กับ เอ็กซชิมแบงค์  เพื่อให้ 2 ธนาคารนี้ปล่อยเงินกู้กับ  SMEs เพื่อให้เกิดเศรษฐกิจเดิน  อันนี้เป็นความตั้งใจที่ดี แต่ผมถามว่า การอาวัลตั๋วเป็นหนี้สาธารณะหรือไม่ ปลัดกระทรวงการคลังตอบว่า เป็นหนี้สาธารณะ  เป็นหนี้ที่ IMF ไม่นับ เพราะเป็นการกู้แล้วไปกู้ต่อ ในประเทศไม่นับ  ผมบอกว่าอีเว่นดักส์ก็เป็นหนี้สาธารณะใช่หรือไม่ ก็ตอบว่าใช่  ผมบอกว่าทำไมไม่ให้ IFCT กับเอ็กซิมแบงค์  ทำเป็นธรุกิจเพราะนี่คือธุรกิจของเขา  ทำไมไม่ไปกู้เงินจากธนาคารกรุงไทย  นครหลวงไทย หรือศรีนคร ซึ่งมีสภาพคล่องเกินอยู่ใช่หรือไม่ บอกว่าใช่ ทำไมไม่ทำ เขาบอกว่าดอกเบี้ยแพง

ทำให้ทฤษฎีกู้เงินในอัตราสูง ผมบอกขอให้รู้ไว้ว่า คนเวลาไม่มีเงิน  ไม่มีสภาพคล่อง  สภาพคล่องอันดับหนึ่ง   ดอกเบี้ยอันดับสอง  สำหรับนักทำการค้า SMEs  ดอกเบี้ยระดับ  7-8 % ต่อปี ถือว่าต่ำแล้ว  เพราะฉะนั้นจะต่ำขึ้นมาอีก 1% ไม่ได้ช่วยเขา แต่ให้เขามีเงินใช้ดีกว่า  เพราะฉะนั้นอย่าเอาตรงนี้มาเป็นหนี้สาธารณะ   ผมจึงไม่อนุมัติให้อาวัลตั๋ว ให้ไปทำกู้ร่วม (Co-loan) กับธนาคารกรุงไทย ซึ่งมีสภาพคล่อง ผมบอกง่ายนิดเดียว ให้รัฐมนตรีเรียก 2 คนมาเจอกันเอาตั๋วมาด้วยมาเซ็นต่อหน้าเรียบร้อยจบ ไม่เห็นมีอะไรเลย  ก็ไม่ต้องเป็นหนี้สาธารณะ นี่คือสิ่งที่ผมพยายามจะลดหนี้สาธารณะไม่ให้เกิดขึ้น ถ้าจะเกิดก็เกิดเรื่องกระตุ้นเศรษฐกิจ ซึ่งตรงนี้คือสิ่งที่ผมกระตุ้นไปก็ยังห่วงไป เพราะมันกระตุ้นด้วยหนี้ วิธีที่ดีที่สุดคือ สร้างภาคเอกชนให้เข้มแข็ง เอกชนรวยไม่ต้องกลัวว่ารัฐไม่รวย  รัฐบาลมีหุ้นในทุกบริษัทมากกว่าเจ้าของบริษัทมี  ทำไมทุกธุรกรรม  (Transaction) เก็บก่อน 7%  ยังไม่รู้ขาดทุนหรือกำไร พนักงานในบริษัทนั้นเก็บภาษีเงินได้บุคคลธรรมดาก่อนแล้ว  นี่คือแน่นอนแล้ว บริษัทจะขาดทุนหรือไม่  รัฐบาลเก็บไปก่อนแล้ว   ถ้าบริษัทเกิดประสบผลสำเร็จมีกำไร  รัฐบาลเก็บภาษีธุรกิจ (Corporate Tax) อีก 30% เกิดกำไรแล้วยังมีมากพอที่จะให้เงินปันผล  ซึ่งเจ้าของบริษัทเริ่มได้เงินมีเงินปันผลให้เจ้าของบริษัทเก็บอีก 15% ของเงินปันผล  เพราะฉะนั้นรัฐบาลเก็บภาษีบนกิจกรรมของภาคเอกชนตลอดเวลามากกว่าเจ้าของบริษัทที่เป็นหุ้นส่วนนั้น  จะได้เม็ดเงินออกไปนั้นได้น้อยกว่ารัฐบาลแน่นอน   เพราะฉะนั้นวิธีหนึ่งที่ดีที่สุดก็คือว่าต้องสร้างภาคเอกชนให้เข้มแข็ง ต้องให้เกิดกิจกรรมทางเศรษฐกิจผ่านภาคเอกชนและชุมชน หรือเรียกว่าเป็นเศรษฐกิจของชุมชนให้มากที่สุด  แล้ววันนั้นตัวรายได้จะมากขึ้น   และจะไปลดหนี้  วิธีการแก้ปัญหาหนี้ไม่ได้มองที่หนี้ตัวเดียว   ต้องมองทั้งสองทางมองทั้งหนี้และรายได้  ความพอดีในระบบบัญชีมีสองด้าน ห้ามดูด้านเดียวต้องดูสองด้าน   นี่คือสิ่งที่เรากำลังทำ

                เรื่องที่สองที่ถามเกี่ยวกับมติคณะรัฐมนตรี   คือว่า ผมตั้งคำถามอยู่ตลอดเวลา  แต่ปรากฏว่า  วันนี้เราชักเปอร์เซ็นต์ธนาคาร  .5%  เราเก็บเงินตรงนี้อยู่  อันนี้เป็นเงินที่จะมาอุดหนุนกองทุนฟื้นฟู  แต่ว่าขณะเดียวกันเรื่องการค้ำประกัน   เรากำลังจะตั้งสถาบันรับประกันเงินฝาก  เพื่อที่จะเปลี่ยนจากที่ค้ำประกันเงินฝากทั้งระบบ  มาเป็นเงินฝากผ่านสถาบัน ซึ่งอาจจะมีว่า  รับประกันให้เขาเท่าไร  กำลังเร่งอยู่ 

ถาม : ขอถามว่า ณ วันนี้ เศรษฐกิจของเราที่เป็นรากหญ้าอีกระบบหนึ่ง ซึ่งเรายังไม่ได้คิดหรือคำนึงถึง และคิดว่าเป็นเศรษฐกิจส่วนใหญ่ของประเทศ คือเศรษฐกิจนอกระบบ  ประเด็นที่ผมจะนำเรียนเสนอท่านนายกฯ  คือว่าไม่ใช่แต่เพียงเศรษฐกิจทางด้านการพนัน  หรือเศรษฐกิจสินค้าที่ไม่ถูกกฎหมายเท่านั้น  แต่เรามีเศรษฐกิจอื่น ๆ ที่ประชาชนของเรานำมาใช้และเป็นเศรษฐกิจ อีกทางด้านหนึ่ง ซึ่งผมคิดว่าถ้าหากรัฐบาลนี้ได้พยายามผลักดันนำเศรษฐกิจที่ประชาชนใช้อยู่ในปัจจุบันนี้  นำมาเข้าสู่ระบบเศรษฐกิจที่ถูกต้อง ผมคิดว่าจะมีเงินตราที่ไหลเวียนในชนบทมากขึ้น และอาจจะทำให้สังคมเศรษฐกิจของเรานั้น สามารถมีรายได้เข้าสู่ประเทศมากยิ่งขึ้น  เพราะฉะนั้นผมถึงเรียนนำเสนอว่าหากเป็นไปได้คิดว่ารัฐบาลน่าที่จะนำเศรษฐกิจส่วนนี้เข้ามาทำเพื่อให้จัดการเป็นระบบ

ตอบ :     วันนี้มีเศรษฐกิจบางส่วนซึ่งไม่ได้ลงบัญชี  หลายอย่างกำลังคิดกันอยู่ 

ถาม :      ขอฝากว่า ที่ท่านไม่ทราบว่าจะตั้งใจหรือไม่ตั้งใจ แต่ภาพที่ออกมาคือได้มีการยกย่องและให้ความสำคัญกับเรื่องครอบครัว รวมทั้งรัฐมนตรีในคณะของท่านอีกหลายคนอย่างเด่นชัด  ดิฉันในฐานะที่ทำงานเรื่องคุณภาพชีวิตของสังคมและครอบครัว เห็นชัดเจนว่าเป็นตัวอย่างที่ไม่ต้องพูดมากว่า  สังคมจะเข้มแข็งได้ครอบครัวต้องมาก่อน  ต้องอบอุ่น   ขอให้ท่านรักษาและเพิ่มพูนยิ่งขึ้นเกี่ยวกับเรื่องการสร้างบรรยากาศให้สังคมชาย  โดยเฉพาะสุภาพบุรุษหันมาให้ความสำคัญกับครอบครัวบ้าง   คุณไปทำงานที่อื่นมากมาย แต่ว่าลืมครอบครัวคุณเอง

ถาม :      นายกรัฐมนตรี      ผมขอออกตัวก่อนว่า เป็นธรรมชาติของผมตั้งแต่ไหนแต่ไรแล้ว เพราะว่าในชีวิตของผมเกิดมา  ผมได้ดีเพราะผู้หญิง 2 คน  คนแรกคือ แม่  คนที่สองคือ เมีย 

ถาม :      ผมขอเรียนถาม 2 เรื่องคือ เรื่องแรกการใช้จ่ายงบประมาณอย่างที่ท่านได้เกริ่นในตอนต้นว่า

งบประมาณของรัฐบาลขณะนี้มีประมาณแค่ 20% ของจีดีพี  เมื่องบประมาณมีเพียงเท่านี้  นโยบายต่าง ๆ ของรัฐบาล   อาทิ  กองทุนหมู่บ้าน  การพักหนี้เกษตรกร  นโยบาย 30 บาทรักษาทุกโรค   ผมมีความสงสัยว่ารัฐบาลจะนำเงินล่วงหน้าเหล่านี้  มาจากไหน หรือกู้มาอย่างไร  แล้วเราจะต้องไปคืนดอกเบี้ยในรูปแบบไหน  เพราะผมคิดว่า เมื่องบประมาณมีน้อย  ผมฟังข่าวเมื่อเช้าเรื่องการรักษาในกระทรวงสาธารณสุขเริ่มจะมีปัญหาเรื่องการนำงบประมาณมาตรงนี้  เมื่อมีการจำกัดเรื่องงบประมาณภายในกระทรวงฯ อาจจะเกิดความขัดแย้งหรือสับสนเล็กน้อย ถ้าไม่เชื่อท่านนายกฯ  กลับไปท่านอาจจะเห็นผู้หญิงใส่แว่นถือปืน  ผู้ชายใส่แว่นถือดาบที่หน้ากระทรวงก็ได้   ผมอยากจะฝากตรงนี้ไว้ด้วย    เรื่องที่ 2    คือความไม่โปร่งใสในรูปแบบใหม่  ยกตัวอย่างเช่น   เรื่อง  6,000 ล้านบาท  ผมขอถามว่า   ตรงนี้จะเป็นอุปสรรคในการพัฒนาประเทศหรือไม่อย่างไร  เพราะผมคิดว่าถ้าเกิดเหตุการณ์แบบนี้ขึ้นบ่อย ๆ   ผมคิดว่าน่าจะเป็นปัญหา  

ตอบ :     สำหรับเรื่อง 6,000 ล้านบาท  ถือเป็นเรื่องปกติตราบใดที่เป็นรัฐบาลก็ต้องมีปัญหา  เมื่อมีปัญหาเราก็แก้กันไป  เพราะการแก้ต้องใช้หลักของสิ่งที่เป็นหลักที่ถูกต้องเป็นหลักคุณธรรมที่ต้องให้ความเป็นธรรมกับทุกฝ่าย ผมเชื่อว่าเรื่องนี้เป็นเรื่องของการวางแผนที่จะให้ออกมาอย่างนี้   เพราะฉะนั้นต้องไปดูผลตั้งแต่ต้นว่าเกิดอะไรขึ้น ทำไมถึงได้มีระบบการตั้งอนุญาโตตุลาการ   และตัดสินในแนวนี้ คือแนวนี้ต้องดูมาก  แต่ต้องให้ความเป็นธรรมคิดว่ารายการนี้คงเป็นเรื่องปกติของการมีรัฐบาล  ก็ต้องมีปัญหาที่จะต้องแก้เป็นเรื่องธรรมดา  แต่บางครั้ง  ปัญหาได้ถูกสะท้อนออกมาจึงไม่อยากให้สิ่งที่เป็นปัญหาที่สะท้อนออกมาให้คนหมดกำลังใจว่าประเทศไทยมีแต่เรื่องแย่ ๆ     เรื่องดี ๆ มีมาก  เรื่องแย่ ๆ ก็มีบ้างแต่มักถูกหยิบยกมานำเสนอ

                ส่วนเรื่องกรณีงบประมาณของสาธารณสุข   ขอเรียนว่างบประมาณที่รัฐบาลได้ใช้ไปนั้นแต่ละอย่างไม่มีปัญหา  เพราะเรารู้ว่ารัฐบาลได้ปรับเปลี่ยนวิธีการใช้เงินเท่านั้นเอง  คือแทนที่จะใช้เงินไปก่อสร้างในสิ่งที่ไม่จำเป็น  หรือสิ่งที่รอได้ก็เอามาสร้างชีวิตมนุษย์ก่อน  คือแทนที่จะสร้างวัตถุเราสร้างชีวิตดีกว่า ซึ่งต้องใช้เงินจำนวนหนึ่งแน่นอน จะใช้สร้างวัตถุหรือสร้างสิ่งมีชีวิตให้สร้างวัตถุเท่าที่จำเป็นในวันนี้  แล้วยังรอได้ในวันหลัง  เพื่อให้มนุษย์มีความแข็งแรง ก็จะมีเงินมาสร้างวัตถุต่อไปเป็นเรื่องที่ผมคิดไว้  ส่วนเรื่องเงินนั้น ไม่ได้เป็นปัญหาเลย เพราะว่าอย่างกรณีกองทุนหมู่บ้าน เราตั้งงบ-ประมาณผ่อนส่ง  และใช้เงินจากธนาคารออมสิน  โดยตั้งงบประมาณผ่อนส่งก็ไม่เป็นอะไรเราก็ทำได้ ส่วนเรื่องของ 30 บาทนั้น ความจริงแล้วหลักก็คือว่าเป็นการประกันสุขภาพทั่วหน้า  เหมือนกับว่ารัฐบาลรับประกันสุขภาพประชาชน  ถ้าป่วยคุณไปเสียแค่ 30 บาทพอ  รับประกันด้วยเงินภาษีของราษฎรเหมือนระบบสนับสนุน  คือเอาภาษีอากรของภาคประชาชน หรือภาคประชาชนที่มีฐานะดีมาซื้อประกันสุขภาพให้ภาคประชาชนที่มีฐานะไม่ดีเป็นวิธีการเอามาจัดสรรเป็นงบประมาณให้กระทรวงสาธารณสุขไปบริหาร เพื่อบริการประชาชนทั้งประเทศ  เพราะฉะนั้นวิธีนี้เป็นวิธีที่เป็นการปรับงบประมาณจากที่ความเคยชินในอดีตที่บรรดาผู้บริหารในกระทรวงสาธารณสุขเคยชิน  ซึ่งหลายเปอร์เซ็นต์เขายินดีและร่วมแก้ไข   แต่แน่นอนโครงการอย่างนี้ไม่ใช่คิดวันนี้   แล้วพรุ่งนี้สำเร็จ ไม่มีต้องใช้เวลา 5-7 ปี  ต้องมีระบบ  IT  ฐานข้อมูลของประชาชนทั้งหมดที่เชื่อมโยงกันต้องใช้เวลาในการสร้างในการพัฒนาให้ทันสมัย   แต่ได้เริ่มแล้ว  เหมือนท่านมีลูก  ท่านคลอดลูก ระหว่างหาเสียงได้ตั้งท้อง พอเป็นรัฐบาลก็คลอด แล้วต้องเลี้ยงลูกให้ปลอดภัย  พอเติบโตขึ้นมาเดินได้ ไปโรงเรียนก็ให้เรียนหนังสือได้  เรียนจบก็ทำงานได้  จึงถือว่าหมดหน้าที่นี่คือสิ่งที่ต้องทำเป็นขั้นตอน เพราะฉะนั้นปัญหาพวกนี้ถือเป็นเรื่องธรรมดาที่ต้องมีและเป็นเรื่องธรรมดาที่ต้องแก้   ไม่ได้ถือเป็นเรื่องใหญ่อะไร  

 

---------------------

 

                                                                                                                ฝ่ายประชาสัมพันธ์และเผยแพร่

                                                                                                                                สำนักโฆษก /ถอดเทป